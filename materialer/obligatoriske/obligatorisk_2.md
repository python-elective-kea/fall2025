# Obligatorisk opgave 2

Dagens obligatoriske opgave er relativt lille. Du skal skrive en synopsis på **max 1/2 A4 side**, som i almindeligt sprog overordnet forklarer, hvilket emne du vil tale om til din eksamen.
Du må også gerne forklare, på hvilken måde du vil præsentere emnet. Det kan være gennem en mindre applikation, ved hjælp af slides, en notebook eller noget helt andet. Du kan præsentere det ved hjælp af live kode eller allerede forberedte eksempler. Du bestemmer selv.

Hvis du afleverer til tiden, får du en kort skriftlig feedback om dit valgte emne, og hvorvidt omfanget kan bruges til eksamen, eller om det evt. kan forbedres og i hvilken retning.

Hvis du vil have yderligere uddybning, kan vi tale om det i den efterfølgende vejledningsperiode i forhold til eksamensprojektet.

Opgaven skal afleveres senest inden din eksamen, men hvis du vil have feedback på opgaven, skal den afleveres senest i dag, mandag d. 24/11.

Der er ingen undervisning i dag, og opgaven kan laves, hvor I har lyst, og I må lave den sammen i grupper eller individuelt.

Hvis I har spørgsmål til opgaven, kan I kontakte mig på mail: clbo@ek.dk